Spesheli - a poem by Henry N. Kaosa

Nimevumilia sana, mwishowe naja kula mbivu,
Walonichukulia washanigeuzia hasara faida,
Najua tutaja piga sherehe mchana na usiku,
Kazi tu kumaliza kutoa msongamano mwituni.

Penzi letu spesheli wala hamna haja ya wivu,
Aendapo bar naenda base sote walevi hatuna haya,
Tunazidi kuinua utu hata wakitula bado tunanyosha,
Mioyo yetu Mola Yuatuosha twaanza tena bila kuchoka.

Penzi letu spesheli hatuhesabiani wapenzi,
Kila tunapokumbatiana wazo lake twalienzi,
Wala si kwa ushenzi kwani twaja jenga familia,
Apendavyo Mwenyezi Mungu ulimwengu kutulindia.

Penzi letu spesheli wala halitakoma,
Nisipopalilia leo atakayejiingisha kajipa kibarua hasara,
Kwani mavuno ya kwangu, milele kumpenda sitoacha,
Hadi arudipo Mwenyezi nimpe shukrani zangu za dhati.

Hatusikii wala kafara, penzi letu dawa spesheli,
Latetemesha dunia na kuyumbisha mameli,
Wajapojaribu tuzuia ili tusije tukaseili,
watabakia midomo wazi wakituona angani twapaa.

Tuko mimi naye, yeye na mimi yuanichorea,
Namsubiria kwa hamu, siku hiyo naingojea,
Arusi kati yetu waone tulivyobobea,
Spesheli katukaba naam tuijenge hadi milele.

Kule milele wawepo walio patikana kupitia kwetu,
Wazidi kuwa spesheli katika safari hii ya Pendo,
Hadi mbinguni wawe ndio wa kuongoza mwendo,
Wadhaniao wameyasikia yote wajue bado.

Na iwapo tutaishi milele,
Mwenyezi atuzidishie Pendo hadi kilele,
Ili hadi wewe ung'amue moyoni mwako kuwa...
Nakupenda pia, nakutaka pia... spesheli